<html><header><meta charset="utf-8"><title>中環在線：港交所請CCO直接向李小加匯報 - 李華華</title></header><body><h1>中環在線：港交所請CCO<br>直接向李小加匯報 - 李華華</h1><p>港交所（388）行政總裁李小加近排話交易所係時候投資喇，呢頭講完，噚日就公佈一個新設職位，委任咗個CCO（Chief Communications Officer），即係首席傳訊總監，9月履新。</p><p>曾任倫敦交易所傳訊總監
</p><p>呢位高凱莉（Tori Cowley）履歷非常亮麗，曾任倫敦證券交易所集團企業傳訊集團總監，6年間做過市務推廣、企業活動、新媒體呀咁，加入港交所之前，佢喺英國設施管理公司Mitie Group PLC度做企業傳訊及投資者關係總監。<br>而最重要嘅係，佢早年有做過投資銀行Dresdner Kleinwort Wasserstein，咁應該有助佢同小加溝通啩。CCO將會直接向李小加匯報，而且係交易所管治委員會成員。<br>查實最近港交所公關部最近都有好大變化，一方面係企業傳訊主管陳涓涓將會喺8月離開，另一方面傳訊總監羅文慧又即將退休，新設首席傳訊總監呢個職位，除了負責公關工作外，交易所話希望會提高國際品牌知名度同影響力，話晒紐、倫、港齊名，作為香港嘅唯一交易所代表，港交所想建立返咁上下國際聲譽都應該嘅。<br><br>李華華<br>mailto:LiWaWa@AppleDaily.com</p></body></html>