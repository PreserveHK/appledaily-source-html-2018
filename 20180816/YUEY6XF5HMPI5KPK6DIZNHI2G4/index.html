<html><header><meta charset="utf-8"><title>盼再次帶起飲食潮流</title></header><body><h1>盼再次帶起飲食潮流</h1><p>Ocean Three做生蠔起家，目前已引入過百款產品，雞翼也是云云不起眼的食材之一，成功代理這款泰國雞翼，殺出一條血路全屬偶然，「第一次入咗一櫃17噸，有接近四萬隻雞翼，之前公司賣嗰款雞翼冇咁好食，要兩年先賣到這個量。泰國廠本身唔賣咁少，不過有一櫃運去日本嘅雞，包裝袋個印刷出咗問題要退貨，我就膽粗粗買咗。」<br>在找到這隻熱賣雞翼前，過往他亦不斷找新貨，但曾誤讀數據走了冤枉路，以為牛扒一定好賣，「睇到香港牛肉進口量最大，但加入牛扒後好多客人話唔食牛，原來香港係轉口牛去其他國家。」但他笑說找新貨仍是最大的難關，「飲食其實同做時裝一樣都有潮流，以往我哋帶起食生蠔潮流，可以再創造一個就好。」</p></body></html>