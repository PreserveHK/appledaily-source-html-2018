<html><header><meta charset="utf-8"><title>羅傑承嫁女　過大禮做到足</title></header><body><h1>羅傑承嫁女　過大禮做到足</h1><p>BMA、Red MR老闆羅傑承下月榮升外父，長女羅雪儀（Cherry）將於9月底出嫁，未婚夫Colin是她在英國讀書時認識，婚禮會以酒會形式舉行，妹妹羅欣儀（Gloria）會做伴娘，而同父異母的細妹羅樂桐就做姊妹，Colin的胞弟則出任伴郎。<br>婚期倒數一個月，日前就過大禮，未來外父羅傑承參與見證，而Cherry兩個妹妹及胞弟Kenny也在場，男家就按足傳統，送龍鳳鈪、大堆海味、水果與糕點等。Cherry日前接受本報訪問表示：「我哋之前兩家人都冇試過過大禮，所以我同未婚夫都問咗朋友。原來過大禮嗰陣我一定唔可以出去，要完晒成個過程先出得去，有啲糕點仲要擺喺男家，『發』到我哋結婚先可以掉。女家有畀女婿包羅萬有利是。」</p><p>問到婚禮籌備如何，Cherry說：「大致上好多嘢都完成晒，𠵱家暫時未有緊張心情。我哋儀式好簡單，一個酒會，希望每個賓客都嚟同我哋分享喜悅，兄弟姊妹團都係識咗十年以上朋友。」一對新人早前已拍婚紗照，提到拍攝趣事，她表示：「呢輯相一個半月前影，影出嚟好自然，唔經唔覺影咗好多相，我哋呢次係用菲林影，覺得菲林相自然同靚啲。」<br>採訪：陳杰</p></body></html>