<html><header><meta charset="utf-8"><title>離巢內地爆紅：中安慰獎</title></header><body><h1>離巢內地爆紅：中安慰獎</h1><p>張錦程當年扮祥嫂成功出位，卻也成為拍劇障礙。他受訪時說：「我以為受眾，就應該多啲機會拍劇，但我聽番，嗰時何麗全彈出嚟嗰啲（綜藝節目），劇集唔會count，最好唔好用嗰邊啲人。」羅嘉良扮女人演出的無綫劇《先生貴性》，錦程曾自覺是合適演出人選，但最後連試鏡也沒機會。錦程：「00年嗰時都好意興闌珊㗎，再咁做落去好冇癮，不如自己出去闖吓。」<br>於是，錦程拍電影、到內地拍劇做主持，但在內地要不停應酬飲酒，錦程一度難以適應，曾主動要求返無綫，但無綫以他曾推劇為由拒絕，錦程只好繼續留內地發展，並開始經理人工作。前年，錦程在內地拍警匪網劇《餘罪》做反派，劇集大收旺場，帶挈知名度大升，他苦笑道：「好似中咗安慰獎。」</p></body></html>