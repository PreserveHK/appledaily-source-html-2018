<html><header><meta charset="utf-8"><title>Can Bank：呢句話難聽過粗口 - 散子</title></header><body><h1>Can Bank：呢句話難聽過粗口 - 散子</h1><p>早前有一單新聞，有一位年輕人為咗金錢同劏房裝修同老婆嗌交，繼而上吊自殺，今時今日，一層樓所引發嘅問題，已經去到切切實實的社會人身問題。<br>但竟然有人可以大大聲同傳媒做訪問嘅時候，講出：「努力做嘢可以Full Pay買樓」，佢係威威洗衣粉太子爺、莎莎國際（178）主席郭少明嘅女婿陳振邦，佢係早年娶咗郭少明個女之後，活躍於社交名人版，近期因為佢所創立嘅The Block Group響荃灣嘅工廈拆售而初見於財經版嘅二世祖。<br>今年一月美國公共策略顧問機構Demographia調查顯示，香港樓價係全球最難負擔嘅城市，香港樓價與入息比率已經達到19.4倍，換言之，香港人唔飲唔食19.4年就可以買到樓，仲可以好似陳生所講Full Pay。<br>這位二世祖離地到上太空，雖說佢外父同佢老豆都係白手興家，但今日唔少人尤其佢嘅The Block Sea目標客戶初創企業，仍然處於生死邊緣。<br>散子理解到有時傳媒訪問，發展商都會被問到市民上唔到樓嘅睇法，以鼓勵方法去講買樓其實亦可能出於好意，但努力工作達致Full pay，這明顯某些概念（不論是金錢或努力工作）偏離大眾，成為新一個被公關災難捧紅嘅例子。<br><br>散子<br> http://fb.com/散子-257101397966975 </p></body></html>