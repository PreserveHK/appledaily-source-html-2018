<html><header><meta charset="utf-8"><title>怕醜仔大個仔！24歲自由身騎師　睇新聞覺得好意外</title></header><body><h1>怕醜仔大個仔！<br>24歲自由身騎師　睇新聞覺得好意外</h1><p>由最初並不起眼、性格稍為怕醜的見習騎師，漸漸蛻變成為大師傅（即本地自由身騎師），Jack黃皓楠亦變得主動健談，也許這就是「路遙知馬力」，不斷求變，鞭策自己向前進步。<br><br>在畢業前的一個月，原來師傅徐雨石送予一份神秘禮物。事緣5月16日當晚徐廐在谷草食出大四喜，潘頓、莫雷拉和郭能三位洋將各建一功，餘下一場就是由Jack策騎「好友益」贏出四班1200米。<br><br>現年24歲的Jack說：「石哥平時好少讚人，佢當晚賽後竟然喺傳媒面前讚我騎得出色，韁繩同留放都做足滿分。我睇完新聞覺得好意外，應該係師傅第一次喺記者面前讚自己，好有激勵作用。」<br><br>不過，Jack同時深明自己的不足，在陣上的走位未夠火候，新季固然希望頭馬數目可再創新高，亦要改善騎功。<br><br>賽馬運動是終身的學習旅程，Jack以出戰香港國際賽為從騎最大目標，他謹記師傅的一席話，默默耕耘，不知道登上頂峰這一段路還有多遠呢？<br><br>撰文：林湛穎</p></body></html>