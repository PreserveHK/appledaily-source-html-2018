<html><header><meta charset="utf-8"><title>拆遷前最幸福的相遇新界東北遺民救末期癌浪浪</title></header><body><h1>拆遷前最幸福的相遇<br>新界東北遺民救末期癌浪浪</h1><p>「最擔心係收村後，呢班動物變晒做流浪貓狗，自生自滅好慘！」政府將於2019年向立法會申請賠償撥款，新界東北發展如箭在弦。居於古洞寮屋5年的藍太，最擔心的卻是與如家人般親厚的唐狗「黑妹」分離。她在4年前與黑妹相遇，陪毛孩戰勝了癌魔，想不到家園卻面臨遷拆：「如果安排到中轉房屋，未必可以帶到狗隻。」不只黑妹，區內超過2,000隻村貓村狗亦將面臨流離失所，政府卻從未計劃安置方案，任由「自生自滅」。藍太無奈作最壞打算：「可能全部都會被人『啪晒』（人道毀滅）。點解唔可以容許佢哋生存呢？」<br><br>記者：陳麗賢<br>攝影：黃文邦<br>剪接：魏利民</p><p>我的家　你的庇護所</p><p>穿過簡樸的鄉郊小路，走到藍太的門前，不時會見到一群狗兒聚集，熱鬧地圍著藍太討玩又討吃。當中一隻特別沉靜，視線卻久久不離藍太的，便是年逾14歲的黑妹，「佢好有人性囉我覺得。」藍太笑說。憶起4年前，黑妹跟隨兩隻黃狗走到家門停留，猶如向她求助，「初初佢嚟到呢度，好得人驚㗎。有皮膚病又有腫瘤，又瘦。」雖然附近的鄰居都勸她放棄，但藍太卻選擇堅持照顧黑妹，「或者我同啲小動物係有一種緣份喺度，我覺得佢哋係需要人類嘅幫助。」從此黑妹找到一個溫暖的家，也樂於當藍太的「守護使者」，「住喺度好安心，有呢班守護家園嘅小動物喺度。」藍太笑說。</p><p>好景不常，黑妹在幾個月前突然情況惡化，腫瘤脹破流血。藍太不忍黑妹受苦，準備帶牠見獸醫，卻從黑妹眼神看到堅強的盼望：「佢好似同我講，我唔想走，我要留喺度。咁我就：『好啦，你唔好走啦！我睇吓盡力幫你醫好佢！』」沒想到，奇蹟降臨，黑妹經過藍太和藍生每日細心護理後，腫瘤竟然漸漸縮小。「佢一路路好返，個人精神咗又有胃口。」每當藍太走出家門，黑妹更會提起勁默默跟在藍太身後，猶如以最大的忠誠，回報對她的感激。<br><br>除了黑妹，村內亦有大量社區貓狗生活，欠缺照顧又不時挨餓。藍太不忍心，經常放新鮮的食糧在家門，「雖然話我冇咁嘅義務去幫啲狗仔，其實我覺得幫咗佢，我開心囉，佢又開心。」入住古洞寮屋5年，她笑說學得最多是照顧小動物：「啲貓呢，就鍾意擺buffet （自助餐）式，24小時返嚟食幾粒咁就走咗去。但啲狗就唔同嘅， 一食就要食晒同飽肚，咁就餵2餐。」每到晚上，更有超過20隻貓在藍太家中「開餐」，「即係好似庇護所咁，佢哋出面搵唔到食嘅，就返嚟有得食囉。」</p><p>2,000毛孩未獲安置方案　前路茫茫</p><p>可惜，儘管藍太與黑妹能暫時戰勝病魔，卻敵不過家園被拆命運，分離仍然近在眼前。藍太每日照顧的村貓村狗，更隨時因為遷拆被迫變成流浪動物，讓她非常憂心：「一發展就污煙障氣，無人住亦無食物，佢哋唔知點生存。」然而，政府早前回應立法會議員朱凱迪就「保護受發展項目影響的鄉郊動物的福利」的質詢，無表示會有任何動物政策，只說會保障公共衞生安全。這群被忽視的「遺民」，在推土機前又將何去何從？<br><br>毛孩領養查詢：古洞（非人類）動物互助社（ https://bit.ly/2GvEz33） </p></body></html>