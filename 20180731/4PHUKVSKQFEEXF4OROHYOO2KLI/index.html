<html><header><meta charset="utf-8"><title>隔牆有耳：岳少千金　幫星爺推廢物回收 - 李八方</title></header><body><h1>隔牆有耳：<br>岳少千金　幫星爺推廢物回收 - 李八方</h1><p>環境局噚日公佈新一屆回收基金諮詢委員會成員名單，主席由工總郭振華冧莊，同時有14位委員留任。新增嘅四張新面孔中，有一張特別吸睛──林顥伊博士（圖），之咪就係林建岳嘅千金。已經加入經民聯嘅顥伊近年喺政圈好活躍，專搞動物權益，家吓又多個公職關注回收，唔知係咪想喺政途上有啲作為？<br>另外三位新人分別係何竑、黃嘉莅同葉文斌，新一屆委員任期8月1日開始，任期三年。<br>環境局局長黃錦星就話嘞，委員會自2015年成立以來，喺回收基金嘅運作方面向政府提供唔少寶貴意見同建議，亦協助本地回收行業提高作業能力同效率，期望新一屆委員會繼續推動回收業有效運作以及可持續發展，以增加廢物回收再造，並減少喺堆填區棄置廢物。</p></body></html>