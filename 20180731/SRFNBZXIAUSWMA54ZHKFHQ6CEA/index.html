<html><header><meta charset="utf-8"><title>隔牆有耳：傳奉子成婚　恩恩豬趕嫁袁彌昌  - 李八方</title></header><body><h1>隔牆有耳：<br>傳奉子成婚　恩恩豬趕嫁袁彌昌  - 李八方</h1><p>立法會又少一個剩女嘞！今年41歲嘅新民黨容海恩，2016年勇闖立法會選舉之後，今年脫離單身行列，同新民黨政策總裁袁彌昌拉埋天窗，佢同袁彌昌撻着未夠一年，恩恩豬決定嫁入袁家；佢回覆八方時證實，正籌備緊結婚，承認已經向婚姻登記處提交擬結婚通知書，雖然唔肯講幾時擺酒，但據知喺不出一兩個月之內，邀請相熟朋友同政界出席。有政界消息仲流傳，容海恩今次係奉子成婚，唔通因為咁而趕住結婚？<br>八方問佢婚後會唔會生BB？佢直言：「積極考慮吓，做完一樣先一樣。」強調最重要都係順其自然，「畢竟年紀都唔係太細啦，哈哈。」佢笑稱自己人生起步點不嬲較遲，讀書遲咗、出嚟社會做嘢亦較同輩遲，「連結婚去展開人生新一頁，都係遲啲喎！」至於即將小登科嘅袁彌昌，八方都搵過佢，佢以短訊回覆「多謝多謝」，話遲吓再交代。</p></body></html>