<html><header><meta charset="utf-8"><title>古仔搭景拍戲引大媽參觀</title></header><body><h1>古仔搭景拍戲引大媽參觀</h1><p>古天樂、姜皓文（黑仔）、顏卓靈、李璨琛、吳浩康和張松枝等，昨日在佐敦為電影《犯罪現場》拍攝搶劫珠寶店戲，電影公司為求逼真，斥資7位數字搭建一間珠寶店，劇情講述扮演警察的顏卓靈、黑仔跟以古仔為首的匪徒發生槍戰，由於珠寶店場景太逼真，日前竟有「大媽」要求入內參觀。<br>問到古仔拍攝可辛苦？古仔說：「拍室內就唔辛苦，但之前拍室外，氣溫大約35、36度，好多演員曬完一日都有中暑感覺。」古仔指《犯》片除有動作、槍戰、爆炸外，由於講冬天戲，古仔全程要穿皮褸。而黑仔則自爆要在這個場景拍足七晚：「有飛車場面，我要親身落場，逆線揸車，然後仲有槍戰。」提到有指佘詩曼簽約古仔旗下公司，古仔說：「呢啲要問番佢嘅經理人會好啲。」阿佘可有潛質在電影圈發展？古仔說：「阿佘好多年前喺電視台已經係一姐，當然有佢嘅潛質。」</p><p>另外，古仔日前客串容祖兒廣告中的《幾時都流行》MV，片中古仔驚現操場令一眾女學生表現興奮，但MV內只得祖兒和女學生跳舞，古仔卻全程沒有唱跳，他昨日說：「其實我有少少郁，不過最主要係冇時間排舞。」<br>採訪：張俊銘<br>攝影：葉君海</p></body></html>