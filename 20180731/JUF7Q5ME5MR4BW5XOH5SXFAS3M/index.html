<html><header><meta charset="utf-8"><title>運動布貼加拉筋　兩個月見效</title></header><body><h1>運動布貼加拉筋　兩個月見效</h1><p>【本報訊】小朋友行路容易疲倦，可能是因為步姿出現問題。註冊物理治療師任子霆表示，曾有一名5歲男童行路時經常說攰，不願走路，加上行路時腳踭不着地，母親便安排他接受物理治療師評估，發現為習慣性的輕微腳尖行路，使用運動布貼加上拉筋等，兩個月已有明顯改善。<br></p><p>嚴重繃緊須開刀
</p><p>任稱，該名5歲男童為習慣性腳尖行路，除了教導男童拉筋及進行強化肌肉運動外，亦教導媽媽利用運動布貼，抑制男童小腿肌肉的運用，令他更容易做到腳踭落地。初時建議男童每日出街行路及去公園玩耍時都貼上運動布貼，到腳筋繃緊情況有改善，才減少用布貼的時間。結果使用約兩個月，男童步姿已有明顯改善，大部份時間可以腳踭落地、腳尖離地去行路，只是間中仍會用腳尖行，在媽媽稍為提示即能改善。<br>任子霆指，因腳尖行路問題尋求物理治療協助的多為較年幼兒童，4至5歲間中會有個案，7至8歲亦曾有自閉症童求醫，年齡再大的則較少見，因為因腳筋嚴重繃緊至用腳尖行路者，已轉介醫生以手術鬆筋解決問題。<br>■記者嚴敏慧</p><p>想輕輕鬆鬆健康啲，記住留意健康蘋台<br> http://health.appledaily.com.hk/  </p></body></html>