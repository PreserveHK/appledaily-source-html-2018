<html><header><meta charset="utf-8"><title>【馮仁昭四圍超】林欣彤呻冇男朋友</title></header><body><h1>【馮仁昭四圍超】林欣彤呻冇男朋友</h1><p>林欣彤（Mag）噚日去到商台接受訪問，今個月21號剛祝28歲生日嘅Mag話𠵱家冇男友，生日淨係同朋友、家人食飯慶祝。Mag喺12月會於九展舉行入行八年來首個演唱會，Mag近日帶病失聲，佢話公餘時間會盡量養聲，Mag話：「𠵱家多做運動，有做瑜伽同游水。最開心係身邊朋友都表態一定會畀錢買飛支持，唔係問我攞免費飛。」<br>撰文：馮仁昭</p></body></html>