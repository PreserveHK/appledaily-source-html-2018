<html><header><meta charset="utf-8"><title>隔牆有耳：Coser即場剪假髮捱轟 - 李八方</title></header><body><h1>隔牆有耳：<br>Coser即場剪假髮捱轟 - 李八方</h1><p>動漫節吸引大量Cosplayer（簡稱Coser）入場，閉幕前一日喺網上發生小爭執。好多Coser主要蒲會展三樓會場「Cos Paradise」換裝變身。噚日有人喺facebook專頁ACG Secrets.HK鬧爆三樓展區的Coser「根本同蝗蟲冇分別」，話佢哋亂拋垃圾兼冇公德心。</p><p>Cosplay界斥影響聲譽</p><p>八方問過Coser黑月，佢連續兩日嚟玩，暫時唔覺得現場太污糟，但確實見到有剪剩假髮碎。佢話公德心嘅嘢人人有責，自己會喺屋企剪好假髮，見到朋友製造垃圾都會勸佢哋執返走，「公德心呢樣嘢唔係話人哋做我先做，大家一齊做咁會更好」。黑月覺得大家喺網上留言鬧人前應問問自己，「你自己（批評人士）有冇做過呢啲行為」，覺得為鬧而鬧只會令Cosplay界聲譽變差。<br>至於扮演機械人嘅小黑，都係嚟咗2日，都見到有人入場剪假髮、膠水黐裝甲，覺得「唔出奇呀，都常見」。</p></body></html>