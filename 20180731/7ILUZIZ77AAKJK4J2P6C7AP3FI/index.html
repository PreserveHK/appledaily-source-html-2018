<html><header><meta charset="utf-8"><title>爆相爆片：召喚后羿　幻日　火彩虹同現　三個太陽高高掛</title></header><body><h1>爆相爆片：<br>召喚后羿　幻日　火彩虹同現　<br>三個太陽高高掛</h1><p>唔知大家有無睇到上星期嘅「火星大衝」，同本世紀時間最長月全食呢？原來只要大家得閒留意吓天空，有時都可以睇到好嘢。好似星期日 （29日）咁，有市民就喺馬灣同烏溪沙見到「幻日」同「火彩虹」呢兩種大氣光學現象，都係難得一見㗎，仲好靚㖭。</p><p>讀者楊小姐向《蘋果》爆相爆片，佢話周日下晝1點幾至2點半左右，喺馬灣影到上空出現火彩虹，火彩虹呈長帶形，另一角度就見到火彩虹好似隻火飛鳥。當時天空仲有飛機經過，火彩虹加飛機嚟個雙鳥齊飛，真係一絕。之後臨近日落時分，佢仲見到天空出現埋幻日現象，估唔到一個下晝馬灣接連出現與太陽折射有關嘅自然現象，真係好少見。</p><p>屬大氣光學現象</p><p>另一名讀者方先生亦都爆相，佢就話喺烏溪沙拍攝到幻日。佢講述當時情況，初初只係喺太陽右邊有光，左邊仲未清晰，過咗一陣就出齊，兩邊都有光。佢話當時好似同時出現咗三個太陽咁，真係好靚。<br>幻日同火彩虹都係大氣光學現象，幻日係因為光線拆射，令到喺真實太陽位置兩側，產生多兩個太陽嘅虛像。而火彩虹唔係真正嘅彩虹，同火都無關，佢睇起嚟好似喺天空中自燃嘅彩虹咁，所以就咁叫。</p><p>天文台科學主任黎宏駿解釋，其實火彩虹同幻日係好類似嘅大氣光學現象，火彩虹學名係「環地平弧」，要形成有三個條件，包括天晴得嚟要有卷雲，卷雲冰晶數量要足夠，同埋太陽照射冰晶角度喺58度以上，形成折射。而幻日主要喺日出日落時出現，都係天空有卷雲、冰晶六角形，亦都要折射，但所唔同係要太陽角度較低，幻日喺太陽兩側嘅22度左右出現。<br>黎宏駿話幻日同火彩虹唔普遍，但只要條件配合亦有機會見到，只係香港高樓大廈太多，可能市民平日都冇留意喎。</p><p>爆相爆片</p><p>#MeToo個個都要爆，但係唔一定要舉牌！只要你肯爆，無論好事、壞事、憤怒事，正嘢、衰嘢、古怪嘢，影低佢，《蘋果》幫你爆，更設爆相爆片大獎賞，除咗爆相畀$500、爆片送$1,000嘅基本獎賞外，仲會選出每周之星，每星期最高單日總點擊頭5名即刻科水$10,000，而每月15號至翌月14號期間獲得全月最高單日總點擊者，更可以成為每月盟主，額外獎賞$100,000，係$100,000！爆相爆片必須為本報獨家採用，一經刊登立即有獎！<br>爆相爆片WhatsApp：6383 6568</p><p>參加細則</p><p>1.爆相爆片必須由參加者拍攝。<br>2.若本報發現任何造假情況，將取消其參賽資格。<br>3.壹傳媒集團員工及親屬不可參加。<br>4.本報會保留採用爆相爆片與否和獎項分配的一切權利，如有任何爭議，以本報決定為準。</p></body></html>