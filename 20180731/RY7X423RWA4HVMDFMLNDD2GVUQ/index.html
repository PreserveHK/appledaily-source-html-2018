<html><header><meta charset="utf-8"><title>雨僑性感畀老公影</title></header><body><h1>雨僑性感畀老公影</h1><p>雨僑及羅力威結婚近半年，但因為各有各忙，到最近才有時間展開蜜月之旅，蜜月首站是沖繩石垣島。平日不時有在網上跟粉絲分享大量靚相的雨僑，今次與老公補度蜜月，當然沒有忘記更新社交平台，上載大量老公視角的性感照。</p><p>雨僑表示老公是今次靚相的幕後功臣：「今次影得最多係Ig上面嘅『follow me系列』，老公其實最討厭幫我影呢種相，因為一隻手要拖住，另一隻手又要拎住部極重嘅相機，搞到影嗰時會好論盡，有好多失敗之作。不過經過長年累月嘅訓練後，佢已經上晒手，同時想我幫手影番佢，不過男人同女人影相好唔同，我要企到勁遠先幫佢影到，又曬又熱差啲中暑，先影到一、兩張啱佢心水，男人都唔係冇要求。」<br>撰文：沈麗珠</p></body></html>