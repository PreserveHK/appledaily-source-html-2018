<html><header><meta charset="utf-8"><title>【分析告東尼】橫掃10個分級賽！大賽之王仲唔係你？</title></header><body><h1>【分析告東尼】<br>橫掃10個分級賽！大賽之王仲唔係你？</h1><p>告東尼從騎時已取得輝煌成績，96年開倉轉任練馬師，成就同樣出色，2000年首次登上冠軍練馬師寶座，其後於05年再嘗冠軍滋味，而且訓練出一代馬王「精英大師」。睇番東廐多年來排名一直位處前列，上季更勝出十項分級賽冠絕同儕，堪稱大賽之王。<br><br>雖然告東尼上季屈居蔡約翰及羅富全之後排名第三，不過若單計分級賽成績，上季合共摘下十項分級賽頭馬，包括四項一級賽香港盃、香港金盃、女皇盃及遮打盃，成為新一代大賽之王。<br><br>有「馬克羅斯」先後勝出香港盃及香港金盃兩項一級賽；另外「巴基之星」在季尾連奪女皇盃和遮打盃而成為最佳長途馬。<br><br>睇番告東尼大賽出擊往往有強勁票數支持，除了「美麗大師」屬37倍冷門外，其餘頭馬均屬五倍以下熱門，當中五駒更以大熱身份建功。展望今季，「巴基之星」、「馬克羅斯」、「時時精綵」、「勝得威」、「中華盛世」及「加州議長」方興未艾，仍有機會染指各項大賽。<br><br>除專攻大賽外，告東尼上季54場頭馬內，當中21場來自三班，乃主要頭馬來源，故此一批介乎61至80分之馬匹亦要優先留意。<br><br>其中「電路二號」煞科日閘前瘋狂落飛至啡燈，結果飛到馬到開齋，反映有人對其實力甚有信心，今季留在三班起步，有力再取頭馬。另外，「劍聶風」及「大運起」評分均比最近上名時為低，隨時可起作用。</p></body></html>