<html><header><meta charset="utf-8"><title>中環在線：康宏團拜　小鳳姐出場…… - 李華華</title></header><body><h1>中環在線：康宏團拜　小鳳姐出場…… - 李華華</h1><p>話咁快，一連四日嘅農曆新年長假已結束，噚日相信唔少打工仔都拖住靈魂仲放緊假嘅身軀返工，唔想員工「年初四咁嘅樣」開工，老闆自然要識做。<br><br>點為之識做？近期官非纏身嘅康宏（1019）高層都算嘅。為穩軍心，繼舊年聖誕大派花紅，噚日又趁大年初五舉行新春團拜，向員工派開工利是，位位100。康宏仲出埋新聞稿，向大家分享佢哋內部係幾咁喜氣洋洋㖭，差在未搵小鳳姐出場高歌一曲。<br><br>康宏又畀員工帶埋小朋友一齊拜年，準備咗賀年小攤檔，請員工食中國傳統小食，好似叮叮糖、糖葱餅、冰糖葫蘆等。睇番官方相，員工們笑口常開咁，就知佢哋幾咁開心喇。<br><br>李華華<br></p></body></html>