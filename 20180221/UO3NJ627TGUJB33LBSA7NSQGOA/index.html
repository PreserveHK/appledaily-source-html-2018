<html><header><meta charset="utf-8"><title>趣趣地：法福球迷掟波抗議周一</title></header><body><h1>趣趣地：法福球迷掟波抗議周一</h1><p>德甲昨日打破傳統，首次安排周一賽程，由法蘭克福主場迎戰RB萊比錫，德甲賽會解釋係為咗等周四參戰歐霸盃嘅球隊，有更多時間休息；但當地唔少球迷卻認為完全係為咗賺取更多電視轉播利益，法蘭克福球迷就將大量紙條同過千個網球掟入球場（圖）以示不滿，要工作人員入場清理。比賽最終順利完成，主隊法蘭克福以2:1擊敗RB萊比錫。</p></body></html>