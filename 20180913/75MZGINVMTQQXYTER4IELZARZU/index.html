<html><header><meta charset="utf-8"><title>雷曼爆煲10周年李令翔：大家對風險意識鬆咗</title></header><body><h1>雷曼爆煲10周年<br>李令翔：大家對風險意識鬆咗</h1><p>十年前，代表金管局處理迷債苦主投訴及存款保障的李令翔說，自己不是預言家，但「雷曼畀我睇到兩個字就係風險」，而風險意識有周期循環，「隨住時間流逝，大家對風險意識又好似放鬆咗。」<br>記者：劉美儀</p><p>雷曼倒閉引發世紀海嘯，距今整整十年，離亞洲金融風暴又剛好廿載，金融市場每有十年一䕃的宿命陰影，當前中美貿易戰雲密佈，新興市場貨幣岌岌可危，新一輪風暴是否隨時來臨？<br>李令翔現任按揭證券公司總裁兼金管局高級助理總裁，局內工作逾廿年，除了雷曼，亦親歷1998年亞洲金融風暴、2000年科網股爆破及2003年SARS打擊。 <br>「當時香港人好悲觀」，同樣雷曼爆煲後，大家對風險意識亦防備十足；不過十年過去，「現時開始聽多咗，樓市點會跌呀……比如年金穩陣就唔鍾意㗎啦喎，不如買股票好過。」<br>迷債出事後，立法會議事廳內拗得最熱烈的，就是監管當局先知先覺還是後知後覺。李令翔認為，金融風暴來臨前「唔係你可以預計到」，但無得預計亦要預備，本港經歷多次風暴洗禮，抵禦能力已比以前強勁，「可以安然度過的機會亦係好高」。</p><p>葉約德：銷售者未必知風險</p><p>雷曼風波為本地行為監管及違規銷售奠下分水嶺，刷新監管一頁，但相類危機或不當銷售，就不會再發生嗎？首位被立法會傳召就雷曼調查作證的銀行家──星展銀行（香港）前行政總裁葉約德坦言：「實會有！」<br>追求更佳回報「係人性需要」，特別退休一族需要回報去維持生活水準，她記得當年電視訪問中，一位迷債苦主曾說：「賣畀我嗰陣時話，除非有天翻地覆嘅事發生，否則我就冇事。」<br>「佢唔明白或接受唔到，現時發生嘅事（雷曼倒閉）就係天翻地覆。」她不諱言，「呢個世界真係好唔公平嘅，有啲人係非常之辛苦，非常之唔好運。」那麼，邊一方要負最大責任？「我話個個都有責任……到現時我都唔相信，所有銷售者都知風險喺邊度！」</p></body></html>