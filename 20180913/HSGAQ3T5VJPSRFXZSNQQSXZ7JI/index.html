<html><header><meta charset="utf-8"><title>中環在線：蘇錦樑擁抱Fintech - 李華華</title></header><body><h1>中環在線：蘇錦樑擁抱Fintech - 李華華</h1><p>潮流興擁抱金融科技，唔少前局長離開熱廚房，都幾樂意去啲新經濟公司做吓顧問，畀吓意見咁！財經事務及庫務局前局長陳家強就擔任正申請上市的本地「獨角獸」企業WeLab的資深顧問，商務及經濟發展局前局長蘇錦樑（Greg So）就擔任保險公司英傑華人壽（Aviva Life）嘅獨立非執行董事。<br>去保險公司做獨立非執董又有咩咁特別？特別就特別英傑華人壽由全英資，變咗合資公司，英傑華集團、高瓴資本各持40%股權，騰訊（700）則持有餘下20%股權。<br>噚日推出新品牌Blue，主力做網上銷售保險，仲推出兩款新產品，標榜夠簡單方便易用、最重要係「零佣金」，希望可以吸多啲客，目標係喺網上人壽保險市場有一番作為。<br>作為獨立非執行董事，蘇錦樑梗係有撐場，仲滿場飛，邊得閒應酬記者朋友丫！不過華華諗都諗到，過去曾參與制定創新科技的政策和措施嘅蘇錦樑，應該都可以畀到唔少有用意見公司架喇！<br><br>李華華<br>mailto:LiWaWa@AppleDaily.com</p></body></html>