<html><header><meta charset="utf-8"><title>【專題籽】戰勝毒品　做戒毒中心舍監支持「同路人」	</title></header><body><h1>【專題籽】戰勝毒品　做戒毒中心舍監支持「同路人」	</h1><p>【專題籽：周末專案】<br>「浪子回頭金不換」，更生人士阿偉（化名）及馮貫中，前者出獄後，幾經辛苦在Kim Robinson的髮廊找到容身之處；後者則花十年戰勝毒品，意外得到千載難逢機會，投身舍監行業，拯救沉淪毒海的邊緣人。</p><p>馮貫中的前半生，只與「毒品」和「坐監」掛鈎。今天的他是運動健將，跑得跳得踢波得，更不時代表社區中心足球隊出賽，但數年前他只是一名癮君子，幾乎所有毒品都食過。他自小與家人關係很差，與父親幾乎零溝通，不時被兄長欺負，於是他選擇流連街頭。「每日喺屋企樓下流連做邨童，接觸到江湖人士，發現跟大佬賺錢好易，仲好過做餐廳、運輸，當正自己陳浩南咁。」16歲他加入黑社會，抱着「玩毒品」心態開始食毒品，亦是與父親鬥氣，「佢同我講，識講粗口等同入黑社會，食一啖煙代表食白粉，咁我就真係吸毒畀佢睇！」後來犯事入獄，出出入入囚房，對毒品倚賴日益嚴重。「喺入面同班手足稱兄道弟，賣私煙入貨唔夠錢會借畀你，但牽涉利益上嚟都唔會幫，我覺得毒品先係至親，陪我走到最後。」</p><p>友人一言「點醒」　主動找社工戒毒</p><p>吸毒成癮，令他忘卻世事。為吸毒傾家蕩產，甚至搶朋友錢或打人，「瞓醒、去廁所、半夜扎醒都食兩啖。嗰陣我無人性㗎，諗返都覺羞家。」數年後，後遺症逐漸浮現。25歲時因膀胱組織開始壞死，尿頻程度令他不能離開所住的邨，「吸毒耐咗，已經係記憶，好似你拎筷子會伸起右手一樣。傷到身體機能好差，頻密到有時坐喺廁所一晚。」直至有次回家中途遇到女性朋友，對方劈頭一句問他為何變得那麼樣衰？回家照鏡，才醒覺自己與骷髏骨無異。「自尊心受創，本來都覺得自己靚仔嘛！」他笑說。旁人一句，燃點起他戒毒的鬥志。<br>他主動找社工戒毒，但斷斷續續沉淪毒海，社工問他喜歡甚麼，他想起多年前的興趣──足球。對方邀請他參加足球隊練習，第一次見隊友，踢了數分鐘便尿急，最後「借尿遁」，「一去廁所屙鮮血，好辛苦好痛，覺得自己係球隊負累。」後來社工再約他，還陪他一齊踢，令他好感動，「她曾經同我講，要相信潛能一定比想像中大。」這番激勵令27歲的他決心到「日出山莊」接受住院戒毒。之後因膀胱組織壞死，需進行切除大腸手術，並植入人造膀胱，但他沒有氣餒，戒毒後重返足球隊，隊員不但沒責怪，還給他無比鼓勵，令他決心成為一分子。<br>展開工作之後令他感到氣餒，「老闆借意攻擊你。唔見咗錢，老闆一定問你先。」之後透過社工應徵「日出山莊」舍監，決定以同路人身份支持戒毒者。「呢家甚至輔導吸毒嘅媽媽，幫手湊兩、三歲的小朋友，朋友笑我湊仔公，但內心好滿足。望住佢哋經歷高低起伏，為戒毒而堅持覺得好開心。」他嘗試與家人重修舊好，主動與父母破冰，「社工問我係咪真係唔愛佢哋，我諗咗好耐，其實內心緊張佢哋，只係無表露。出返嚟之後，約咗老竇，罕有地同枱食飯。屋企人有次同我講，唔使畀很多家用，只要我活得開心，佢哋就開心。」這句說話，令他既感動亦悔疚，下定決心要對得住關心和幫過自己的人，並努力協助邊緣人士。「大家都有根深柢固的觀念，坐過監都不是好人。即使你唔畀機會，亦唔好踐踏或傷害我哋。」阿偉與貫中，縱使走過歧途，但他們都身體力行證明只要得到僅有的機會，毛蟲亦能化成蝶，得以重生。</p><p>採訪：鍾藹寧<br>攝影：許先煜、張志孟、鄭明川（部份圖片由受訪者提供）<br>編輯：彭錦明</p></body></html>