<html><header><meta charset="utf-8"><title>【馮仁昭四圍超】蘇韻姿生日阿媽送蛋糕</title></header><body><h1>【馮仁昭四圍超】蘇韻姿生日阿媽送蛋糕</h1><p>2016年落選港姐蘇韻姿（紅衫魚），周一25歲生日，佢媽咪搞驚喜，專登越洋搵佢經理人幫手訂蛋糕送畀囡囡。當日蘇韻姿為無綫處境劇《愛．回家之開心速遞》開工，劇入面熊氏一家人劉丹、呂慧儀、單立文、滕麗名同佢一齊唱生日歌兼吹蠟燭。<br>蘇韻姿日前喺Ig留言大嗌感動，多謝媽咪同台前幕後工作人員，仲搞到佢爆喊。<br>撰文：馮仁昭</p></body></html>