<html><header><meta charset="utf-8"><title>台上攬錫Kay欣宜恨仔「我好渴」</title></header><body><h1>台上攬錫Kay<br>欣宜恨仔「我好渴」</h1><p>鄭欣宜紅館兩場「Break A Leg演唱會」昨晚結束，前晚首場她使盡渾身解數，演繹《你瘦夠了嗎》時踎身擘腿，再做出凌空一字馬招牌甫士，完全沒受之前腳患影響。之後換上低胸透視裙登場的她，肉腿若隱若現，欣宜high爆說：「我𠵱家心情以為會好緊張，查實好興奮，因為你哋反應太好，我好cheap，你哋反應越大我唱得越好。」欣宜更發表恨嫁宣言：「我紅館夢想成真咗，𠵱家計劃第二個夢想，搵番個dream guy，結婚生仔。」</p><p>叫霆鋒收購</p><p>接着欣宜演繹多位男歌手歌曲，唱許志安《爛泥》時，指安仔是她心目中好sexy的男人，有迷人小眼睛，時有時冇的腹肌，沙沙地聲線好吸引，介紹唱陳小春《一句到尾》時笑說：「下一個仲嗒糖，樣壞壞哋，男人不壞女人不愛。」到謝霆鋒歌曲時又笑說：「講到男人我好渴，停唔到口，又chok又識玩音樂，識煮嘢食，唔會餓死我，但近年佢令我好失望，搞生意搞埋我嗰瓣，又係曲奇，佢願意收購我生意或者收購埋我都OK。」<br></p><p>而首場請到謝安琪（Kay）做嘉賓，兩人在台上擁吻，欣宜問：「點解我一打電話畀你就應承嚟？」Kay說：「要喺台上同你講我欣賞你好耐，平時啲人睇到你幾努力幾辛苦，幾多笑聲，我睇你唔止係咁，無論你喊到點，你嘅人生幾時都係美麗，加油。」Supper Moment亦任嘉賓跟欣宜合唱。</p><p>赤肌男伴舞</p><p>之後欣宜以夏日花裙夥拍八位赤膊肌男演繹《燒》及《光明會》，唱完歌摸男dancer心口笑說：「順便畀我抽吓水先。」尾聲時欣宜有感而發：「有首歌原本想唱，但我選擇讀出嚟，『結果我共你仍然逃不過被圍攻被捨棄』，我成日俾人批評，冇放棄自己，由負分變零分，再一分一分加上去，深信只要堅持努力，總有一日會合格，希望大家睇完今晚演唱會，畀一個公道分數我。」<br>採訪：卓寶花<br>攝影：仇志德</p></body></html>