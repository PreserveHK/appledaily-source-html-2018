<html><header><meta charset="utf-8"><title>【馮仁昭四圍超】黑仔抱B培養感情</title></header><body><h1>【馮仁昭四圍超】黑仔抱B培養感情</h1><p>姜皓文（黑仔）最近同鄭中基、田啟文（田雞）等合作拍攝新片《救贖》，日前大隊出發去到泰國拍外景。片中黑仔會同個BB有對手戲，佢話開拍前會一直抱實BB培養感情，好彩BB都好乖冇扭計。收工後黑仔爭取時間去行夜市兼醫肚：「泰國魚蛋米正呀！喺夜市遇到啲香港遊客，佢哋都好熱情搵我影合照，我會繼續努力，報答觀眾嘅支持。」<br>撰文：馮仁昭</p></body></html>