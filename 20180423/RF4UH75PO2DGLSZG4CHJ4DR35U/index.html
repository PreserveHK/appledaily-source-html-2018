<html><header><meta charset="utf-8"><title>Facebook私隱有危機？廣告界：身體很誠實</title></header><body><h1>Facebook私隱有危機？<br>廣告界：身體很誠實</h1><p>Facebook近日成為城中熱話，除了洩露用戶資料外，國際間更掀起#deletefacebook的起義！不過環顧世界，根本未有一個規模比Facebook更大的平台。拾貳門管理合夥人林溢鋒（Alvin Lam）、資深社交媒體策略顧問呂贊柱（Jansen）、廣告公司木棉集團助理總監陸偉傑（Yardley）出席《蘋果開壇》時均表示，落廣告嘅，FB非落不可！<br><br> <br><br>三人亦都指出，Facebook現在已是廣告界「大台」之一。Alvin指，「（用戶）身體很誠實，個個話唔Post，但其實個個都睇緊。」Jansen提出，現時用戶的FB使用習慣有所改變，雖然出Post較少，但變得比以前更鍾意留言，「大家依然喺平台上，所以唔影響廣告接觸我嘅機會。」Yardley解釋，現時FB成大家新聞消息來源，「最後大家都會Keep住繼續睇，因為FB有佢想要嘅嘢。」<br><br> <br><br>Facebook的初衷，是與朋友進行交流，但近年，已變成一個廣告平台；甚至是「食、玩、買」交流天地，更孕育不少Content Farm。Yardley指出，Facebook中，討論食、玩、買的專頁正中用戶心理，因為不少用戶不知如何利用閒餘時間，而這些專頁正正可以提供相關資訊。<br><br> <br><br>Alvin Lam分析，每一個社交媒體都有其演變歷程，「開頭梗係Share朋友，但呢啲嘢只不過係頭盤，就係想你睇多啲朋友嘢，攝廣告畀你，令你走唔甩。」<br><br> <br><br>他舉例指，Facebook情況跟以前Blog轉變相似，「以前寫blog，個個都瘋狂寫，寫到後尾得罪好多人，跟著就唔寫啦…依家FB，好多人Post嘢得罪上司，同事，變咗都係Post少啲算」當關於自身的Post減少，令用戶開始將集中力放在新聞Post上，「都係好事，起碼Keep到啲人都仲上FB先。」<br><br> <br><br>講到近日Facebook的私隱風波，Alvin笑言，其實互聯網一開始就無私隱。Yardley表示，「啲客只會在乎有冇Result返嚟，所以個重點係只要Platform仲有人玩，啲客都仲會留喺度。」更重要的是，「都冇咩Platform可以揀啦。」</p></body></html>