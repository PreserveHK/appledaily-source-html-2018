<html><header><meta charset="utf-8"><title>西內瑪利亞露肉挽人氣被AV界視為救世主</title></header><body><h1>西內瑪利亞露肉挽人氣<br>被AV界視為救世主</h1><p>日本女星西內瑪利亞自從去年接拍富士電視台劇集《也許很突然，明天我要結婚了》後，演藝成績直線下滑，當時劇集創下「月9」時段收視新低，之後佢更同事務所鬧翻，傳出佢掌摑事務所社長，並立即被雪藏，過去一年來事業毫無起色，今年3月跟事務所已經滿約，日前佢宣佈再戰藝能界，更轉行性感路線，在Instagram上載多輯露肉寫真望能夠刺激人氣。<br><br>24歲嘅西內瑪利亞開全新Ig帳戶後，10天已有55萬人follow，由於佢同舊東家不歡而散冇耐，業界行規都要在呢段時間過冷河，令西內目前嘅復出大計仍有阻滯。為咗保住飯碗，西內靠社交網來keep住曝光，由於形象比以往大膽，繼而引來AV商青睞，有指當地AV業人士對佢虎視眈眈，更視西內為AV界救世主，更願意開價每套1,000萬日圓（約70萬港元）嘅酬勞斟佢演出。如果成事的話，西內會係繼原名高崎聖子嘅高橋翔子後，又一下海嘅日本著名女星。</p></body></html>